tx

agnoscemus 'pristim' thesauri librorum manu scriplorum, quibus olim
universitates collegia gloriabantur, quartam tantum partem superasse.
At damnum hoc quis nobis intulit? Patres S. Ι1, in propriam librorum
supellectilem tam vehementer saeviisse, ut tot codices manu scripti de·
perierint, nec ratione nec documentis probatur; contra certis auctoribus
comperimus eos summa cum voluptate combussisse haereticos libros
alienoS, in propriis autem eorundem exemplaribus asservandis summam
curam adhibuisse. Et prolecto ex eorum ipsorum bibliothecis mirum
quanta copia operum Wiclifi, Hussi‚ Jacobelli ad nos pervenit! Sed
priores bibliothecarum possessores et procuratores quam parvi aestima·
verint libros manu scriptos multis testimoniis confirmatur. lam Rudni-
censi catalogo, qui ad duorum tantum collegiorum bibliothecas spectat,
edocemur circa a. 1461 multos libros deperiisse; quam male magistri
ipsi thesauros litterarios curaverint, his exemplis detegitur. Cum a. 1434
necesse erat, ut collegii Carolini bibliotheca denuo ordinaretur, studiosus
quidam Simon Modidlensis, qui sequentianno baccalarli gradum adeptus
est, laborem hunc subiit et »post plures septimanas« perfecit. Fisco suo
parcentes magistri »tunc praesentes in collegio« illi studioso pro pretio
codicem 1826 (Alphonsi regis tabulas et alia opuscula astronomica conti·
nentem) »usquead dies vitae« dederunt, ut in operculo eiusdem libri
annotatum est. Mortuo mox Simone contigit, ut codex bibliothecae Caro·
linae restitueretur. Fortuna tam prospera non gavisum est collegium
›Nationis‹, cuius directoribus annuentibus a. 1449 Matthias de Jehnedn0,
stoma cognominatus, »de libraria domus Nationis Bohemorum‹ prae-
clarum codicem Vergilianum saec. lX, qui nunc in bibliotheca capituli
metropolitani Pragensis asservatur¹⁶), »pro aliis duobus voluminibus
eandem materiam continentibus ad tempora vitae suae exemit«. Huius
collegii bibliothecarii tam neglegenter munere suo iungebantur, ut ne in-
scripserint quidem librum pretiosissimum catalogo Rudnicensi. Sed multo
tristior erat sors veterum codicum saec. XVI, cum arte typographica ln-
crebrescente libri manu scripti abolescerent et doctissimus quisque ab
iis legendis deduceretur. lllo tempore veteres codices inprimis ii, quibus
mediae aetatis auctores continebantur, bibliothecariis inutiles et molesti
videbantur, renascentium autem litterarum studiosis propter incomptam
latinitatem stomachum movebant. Horrore certe perfunditur, quisquis
caput illud libn' Winteriani¹⁶l perlegit, quo de collegiorum bibliothecis
saec. XVI et XVll disseritur. Magistri enim ipsi auctore Wintero tunc
codices membranaceos et »libros illegibiles« bibliopegis dissecandos ven·
debant, bibliothecae neglegentissime administrabantur, quin etiam a. 1603

¹⁵) ei. J. Kelle, Klassische Handschn'ften in Preger Bibliotheken, p. t.
¹⁶) Z. winter, Zivot na universim, p. ata-385.

 

